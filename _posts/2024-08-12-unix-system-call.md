---
title: "ইউনিক্স/লিনাক্স সিস্টেম কল"
layout: post
---

সিস্টেম কল (System Call) হলো একটি প্রক্রিয়া বা মাধ্যম যার মাধ্যমে একটি ইউজার প্রোগ্রাম (যে সব কোড আপনি আমি লিখি) অপারেটিং সিস্টেমের সেবা বা রিসোর্স (যেমনঃ ফাইল, মেমোরি, ডিভাইস, নেটওয়ার্ক) ব্যবহার করে। যখন কোনো প্রোগ্রামকে ফাইল পড়া বা লেখা, মেমোরি অ্যাক্সেস করা, বা কোনো হার্ডওয়্যার ডিভাইসের সাথে যোগাযোগ করার প্রয়োজন হয়, তখন এটি অপারেটিং সিস্টেমকে সিস্টেম কলের মাধ্যমে সেই কাজটি করতে বলে। 

### সিস্টেম কল কেন লাগবে ?
সিস্টেম কল মূলত সিকিউরিটি এন্সুর করে থাকে । মনে করেন আমি এমন একটা দুষ্টু প্রোগ্রাম লিখলাম যেটা প্রতিদিন একবার করে স্টোরেজ ফরম্যাট করে দিবে! যদি ওই সিস্টেমে একাদিক ইউজার থাকে তাহলে এটা নিঃসন্দেহে ভালো কোনো কাজ না এবং অপারেটিং সিস্টেমএর উচিত এমন কোন প্রোগ্রাম রান না করা ! অথবা এমন হোল যে আমি একাটা প্রোগ্রামে ইনফিনিট লুপ লিখলাম ত এটা যখন রান করবে তখন এটা cpu ১০০ % ব্যবহার করবে এবং ওই সিস্টেমে এর কোন প্রোগ্রাম রান করতে পারবে 
না | আবার এমন ও হতে পারে যে আমরা malloc() দিয়া এতো বেশি মেমোরি allocate করলাম যে সেটা সম্পুন্ন মেমোরি দখোল করে নিলো! 

এমন সব situation থেকে সিস্টেম কে সেফ রাখার জন্য অপারেটিং সিস্টেম ইউজার দের এইসব resource  সরাসরি অ্যাক্সেস করতে দেয় না এবং অপারেটিং সিস্টেম একটা ইন্টারফেস দেয়া এইসব resource অ্যাক্সেস করার জন্য যেটার নামই হল System Call!

_**System Call is nothing more than a function call !**_

### সিস্টেম কল কীভাবে কাজ করে?
প্রোগ্রামগুলো সরাসরি হার্ডওয়্যারের সাথে কাজ করতে পারে না; তাদের অপারেটিং সিস্টেমের মাধ্যমে কাজ করতে হয়। যখন একটি প্রোগ্রাম সিস্টেম কল করে, তখন নিম্নলিখিত ধাপগুলো ঘটে:

1. ইউজার মোড থেকে কনটেক্সট সুইচ: প্রোগ্রামটি সাধারণত "ইউজার মোডে" চলে। যখন এটি একটি সিস্টেম কল করে, তখন এটি "কর্নেল মোডে" স্যুইচ করে, যেখানে অপারেটিং সিস্টেমের কার্নেল পুরোপুরি নি়ন্ত্রণেথাকে।

    ![memory-space](https://raw.githubusercontent.com/sohan-reza/sohan-reza.github.com/master/images/kernel%26user.png)
 

    "ইউজার মোডে" থাকা অবস্থায় প্রসেসর ইউজার স্পেস থেকে instruction execute করে এবং "কর্নেল মোডে" থাকা অবস্থায় প্রসেসর কর্নেলস্পেস থেকে instruction execute করে |  কর্নেল মোডে অপারেটিং সিস্টেমের সব কিছু অ্যাক্সেস করার permission থাকে | 

2. সিস্টেম কল ইন্টারফেস: সিস্টেম কল ইন্টারফেস হলো এমন একটি ইন্টারফেস যা প্রোগ্রামকে অপারেটিং সিস্টেমের বিভিন্ন ফাংশন ব্যবহার করতে দেয়। প্রোগ্রামটি সিস্টেম কলের নাম এবং প্রয়োজনীয় প্যারামিটারগুলো পাঠায়।
    
3. কার্নেল ফাংশন: অপারেটিং সিস্টেমের কার্নেল সেই সিস্টেম কল অনুযায়ী প্রয়োজনীয় কাজটি করে। উদাহরণস্বরূপ, যদি প্রোগ্রামটি ফাইল খুলতে বলে, তাহলে কার্নেল সেই ফাইলটি খোলে এবং একটি ফাইল হ্যান্ডেল (file descriptor) প্রদান করে।
    
4. ফলাফল প্রদান: কাজটি সম্পন্ন হলে, কার্নেল প্রোগ্রামটিকে ইউজার মোডে ফিরিয়ে নিয়ে আসে এবং ফলাফলটি প্রদান করে। এটি হতে পারে ফাইল হ্যান্ডেল, ডেটা, বা কোনো সফলতা/ব্যর্থতার বার্তা।
সিস্টেম কলের কিছু উদাহরণ

    - read: একটি ফাইল থেকে ডেটা পড়ার জন্য ব্যবহৃত হয়।
    - write: একটি ফাইলে ডেটা লেখার জন্য ব্যবহৃত হয়।
    - open: একটি ফাইল খোলার জন্য ব্যবহৃত হয়।
    - close: একটি ফাইল বন্ধ করার জন্য ব্যবহৃত হয়।
    - fork: একটি নতুন প্রসেস তৈরি করার জন্য ব্যবহৃত হয়।
    - exec: একটি প্রসেসে একটি নতুন প্রোগ্রাম লোড এবং চালু করার জন্য ব্যবহৃত হয়।

### কেন সিস্টেম কল গুরুত্বপূর্ণ?
- **হার্ডওয়্যার নিয়ন্ত্রণ:** সিস্টেম কল ছাড়া, প্রোগ্রামগুলো সরাসরি হার্ডওয়্যার নিয়ন্ত্রণ করতে পারবে না। 
- **প্রোগ্রামের নিরাপত্তা:** সিস্টেম কল ব্যবহারের মাধ্যমে অপারেটিং সিস্টেম নিশ্চিত করতে পারে যে প্রোগ্রামগুলো সঠিকভাবে এবং নিরাপদে কাজ করছে। এটি প্রোগ্রামকে ক্ষতিকারক কাজ করতে বাধা দেয়।
- **Resources ব্যবস্থাপনা:** সিস্টেম কলের মাধ্যমে, অপারেটিং সিস্টেম সমস্ত রিসোর্সের (যেমন মেমোরি, ফাইল, প্রিন্টার) উপযুক্ত Uses নিশ্চিত করতে পারে।

### সংক্ষেপে
সিস্টেম কল হলো একটি গুরুত্বপূর্ণ মাধ্যম যা একটি প্রোগ্রামকে অপারেটিং সিস্টেমের সেবা ব্যবহার করতে দেয়। এটি প্রোগ্রাম এবং হার্ডওয়্যারের মধ্যে একটি সেতু হিসেবে কাজ করে, প্রোগ্রামকে আরও কার্যকর এবং নিরাপদে কাজ করতে সাহায্য করে। ইউনিক্স এবং লিনাক্স উভয় সিস্টেমেই সিস্টেম কল অপরিহার্য, যা প্রোগ্রামিং এবং অপারেটিং সিস্টেমের মধ্যে সরাসরি যোগাযোগের সুযোগ তৈরি করে।















